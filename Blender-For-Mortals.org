#+TITLE: Blender For Mortals
#+AUTHOR: Michal Žáček

#+HTML_HEAD: <link rel="stylesheet" type="text/css" href="https://www.pirilampo.org/styles/readtheorg/css/htmlize.css"/>
#+HTML_HEAD: <link rel="stylesheet" type="text/css" href="https://www.pirilampo.org/styles/readtheorg/css/readtheorg.css"/>

#+HTML_HEAD: <script src="https://ajax.googleapis.com/ajax/libs/jquery/2.1.3/jquery.min.js"></script>
#+HTML_HEAD: <script src="https://maxcdn.bootstrapcdn.com/bootstrap/3.3.4/js/bootstrap.min.js"></script>
#+HTML_HEAD: <script type="text/javascript" src="https://www.pirilampo.org/styles/lib/js/jquery.stickytableheaders.js"></script>
#+HTML_HEAD: <script type="text/javascript" src="https://www.pirilampo.org/styles/readtheorg/js/readtheorg.js"></script>

* Předmluva
** Informace o dokumentu - Cílová skupina, Styl a Záměr
Psáno pro Blender 2.8. Tento dokument má zahrnovat základní znalosti
potřebné k rozumné práci ve 3D grafických programech se zaměřením na
Blender.

Je důležité vědět, že cílem této práce je seznámit čtenáře s Blenderem
do takové míry, aby byl schopen sám začít prozkoumávat tento rozsáhlý
program. Mnohé části jsou přeskočeny nebo vysvětleny povrchně za účelem
nezahltit čtenáře.

Účelem je vysvětlit, jak funguje Blender spíše v jeho principech a s
některými nuancemi, které mohou nováčkům dělat problém. Je mnoho lidí,
kteří se již do modelování v Blenderu chtěli pustit, ale poté, co si
našli na internetu nějaké tutoriály, stejně nevěděli, co dělali, protože
jenom slepě sledovali tutoriál bez hlubšího pochopení. Pochopení
problematiky, schopnost stavby na předešlých znalostech a zkoušení si
sám nových věcí, je stav, který je právě záměrem této práce.

Tato stránka je generována z org-mode souboru za pomoci tématickým souborů převzatých z [[https://github.com/paulzql/org-html-themes][tohoto repa]],
děkuji všem kteří sdílejí na internetu úžasné věci.

** Kde všude se používá
         /„Používám Blender protože je silný, ne protože je zdarma”/, řekl Max
Puliero v rozhovoru s CGCookie.com v roce 2017. (Karon, 2017)[fn:KARON] Od
té doby, především během několika posledních pár let, se Blender
přeměnil z komerčně téměř nepoužívaného programu v extrémně výkonný kus
softwaru, který by mohl konkurovat mnohým placeným alternativám.

Příklady, kde Blender byl použit:

Max Puliero uvedl, že při práci na hře Dark Souls III, používal na
design postav Blender, přestože jeho studio standartně užívalo jiné
programy. (Karon, 2017)[fn:KARON] Ubisoft Animation Studio má v průběhu roku
2020 adoptovat Blender jako svůj hlavní software. (Ubisoft, 2019)[fn:UBISOFT]
Unity Game Engine nativně podporuje [.blend] soubory.

Již dlouho existovaly filmy tvořené pomocí Blenderu, ale Next Gen
(Netflix, 2018)[fn:NETFLIX] od Netflix je jeden z prvních komerčních filmů,
které byly skutečně animovány čistě v Blenderu (Veldhuizen, 2018)[fn:VELDHUIZEN].
Pokud nebereme celý film, ale stačí využití, pak ve filmu Warcraft byl
narychlo přidán Murloc s jeho pomocí. (Failes, 2016)[fn:FAILES]

Pokud se zajímáte spíše o vesmír, NASA vydala některé z jejích modelů
v [.blend] formátu. Dokonce projekt Experience Curiosity nějakou dobu
běhal na Blender Enginu, dokud nebyl zrušen.

Takže jak sami vidíte, není toho málo.

** Blender FOUNDATION -- Trocha Historie
(Rensselaer, 1998)[fn:MAN]
[[https://www.rpi.edu/dept/acm/packages/blender/man/manual_1.02/man/man03.jpg]]

(Maanders, 2008)[fn:ROOSENDAAL]
[[https://upload.wikimedia.org/wikipedia/commons/9/98/Ton_Roosendaal_on_Big_Buck_Bunny_premiere_by_William_Maanders_2008.jpg]]

NeoGeo bylo dánské animační studio, které roku 1994 začalo vytvářet
Blender pro firemní použití. Hlavním autorem byl Ton Roosendaal --
tehdejší spolumajitel firmy. V roce 1995 už měli funkční verzi 1.0 a 1.
ledna 1998 byl jejich program vydán jako freeware -- volně dostupný na
internetu. Ještě ten samý rok byla firma NeoGeo zanikla a Roosendaal
založil svoji vlastní firmu Not a Number Technologies (NaN), za účelem
dále rozvíjet projekt Blender. NaN roku 2002 zkrachovala a Roosendaal
ještě téhož roku založil neziskovou organizaci Blender Foundation.

Blender Foundation se během následujících let pokoušel udělat Blender
Open-Source (prozatím byl Blender pouze volně dostupný jako celý
program, open-source znamená, že bude i volně upravitelný a bude na něm
moct pracovat kdokoli). Roosendaal vybral svůj cíl 100 000 euro od lidí
a dosáhl svého cíle. Dodnes je Blender vyvíjen hlavně jeho komunitou
a čtyřmi programátory zaměstnanými u Blender Foundation.

(Blender (software), n. d.)[fn:WIKI]

** Blender není jen na 3D modelaci
         Ačkoli začal svůj život jako animační program, vyvíjen pro potřeby
animace, rozsáhlá komunita mu přidala množství různých dalších funkcí.
Dnes zvládá editovat video, zvuk, zvládá sledovat objekty na kameře a
nedávno se objevily i fotogrammetrické pluginy. Rozšířila se také
podpora jiných programů. Není vzácné, aby herní engine měl podporu pro
proprietární [.blend] soubory nebo podporoval přímé napojení pomocí
pluginů.

** Pluginy
         Roztroušenost vývoje donutila Blender využívat tzv. pluginy. Plugin je
funkce programu taková, že není brána jako součástí jeho jádra, ale bere
se jako jeho rozšíření. Lze jej například i vypnout nebo stáhnout z
internetu. Příkladem je třeba podpora dalších formátů, předpřipravené
nové objekty a zjednodušený přístup k některým nastavením. Takových
pluginů je obrovské množství a dají se doinstalovat do Blenderu podle
potřeby. On sám už nějaké obsahuje, a i když jsou některé v základu
vypnuty, není kolikrát potřeba je stahovat a lze je pouze zapnout v
nastavení.

* Interface

Blender se svou rozmanitou funkčností snaží poskytnout co nejvíce
možností a do toho je musí udržet přístupné a přehledné. K tomuto
využívá systém oken, o kterém si nyní něco můžeme říct.

Když poprvé spustíte Blender, tak vypadá následovně.

#+caption: Po spuštění
[[file:assets/02-interface/UI-1.jpg]]

Nejlépe je si přirovnat systém Blender k oknům u Vašeho počítače. Tak,
jak máte na počítači otevřena mnohá okna vedle sebe (např.: prohlížeč,
Word, mail atd.), stejně tak je to u Blenderu. Blender jako program má
nespočet různých funkcí, které by byly absolutně nepochopitelné, kdyby
byly ukázány všechny najednou. Proto jsou nástroje uvedeny do
souvisejících oken, kdy každé z nich má sloužit k jednomu účelu -
například okno pro umístění objektů do scény, okno pro jejich nastavení,
okno pro editaci videa, okno pro práci s texturami atd.

#+caption: Po spuštění (obarvené)
[[file:assets/02-interface/UI-2.jpg]]

Sledujme nyní obrázek 5. Modře je zaznačeno takzvané 3D zobrazovací
okno, ve kterém budete pravděpodobně trávit nejvíce času. Zeleně je
zvýrazněna Ćasová osa, která se používá hlavně při animacích. Napravo je
červeně většina nastavení. Žlutě je Seznam objektů a skupin. Nakonec
vršek lemuje informační panel, který obsahuje většinu ukládání, otvírání
souborů a také se zde zobrazují procesy na pozadí jako vykreslování
a fyzikální simulace.

*Pohyb s okny* -- Pokud najedete myší mezi dvě okna změní se Vám kurzor
a můžete měnit jejich velikosti. Najetím na roh okna, kde se vám kurzor
změní na kříž, je možné okna zavřít nebo otevřít.

Obsah okna lze změnit v malém menu obsaženém v každém z oken. Na začátku
jsou nejlépe vidět dva v obou rozích levé strany programu. Poznají se
podle obrázku, vedle nějž se nachází šipka dolů. Po kliknutí na toto
menu se Vám otevře výběr všech druhů oken, které si nyní projdeme.

#+caption: Výběr oken
[[file:assets/02-interface/UI-WINDOWS.jpg]]

** 3D Zobrazení
         Zde budou Vaše oči trávit nejvíce času. Okno 3D zobrazení Vám zobrazuje
celou scénu. Můžete v něm nejjednodušeji přepínat mezi objekty,
modelovat je, pohybovat a točit s nimi. Také se Vám zde promítnou
veškeré změny z jiných oken. Dále v něm můžete nahlížet do kamer
a vidíte v něm, jak vypadá Vaše scéna.

K pohybu v 3D zobrazení slouží nejlépe numpad. Klávesy 4, 8, 6 a 2 otáčí
kameru kolem aktuálního středu. Stejný pohyb je dosažitelný přidržením
kolečka myši. 1, 7 a 3 nastaví pohled dle globálních os - přesně na
pohled shora, ze strany nebo zepředu. 9 invertuje pohled o 180°, takže
pohled zepředu otočí na pohled zezadu. K přiblížení a oddálení pohledu
slouží Klávesy [+] a [-] nebo kolečko myši.

Klávesa [Shift] změní 4 a 6 na klávesy otáčející pohled ze strany na
stranu, jako byste nakláněli hlavu. [Ctrl] změní všechny směrové klávesy
tak, aby posouvaly pohled ze strany na stranu, bez rotace.

*** Módy
            Uvnitř tohoto okna se nalézá několik módů. Nejdůležitější z nichž jsou
objektový a editační. Tyto dvě možnosti máme oddělené a přepínáme mezi
nimi stisknutím klávesy [Tab]. Další módy jsou přístupné z menu v levém
horním rohu.

**** Objektový
               Tento mód slouží především k pohybu objektů a jako mezikrok k dalším
módům a oknům. V objektovém módu můžete libovolně zvolit kterýkoliv
objekt, který poté v dalších módech a oknech budete editovat, protože
všechny ostatní módy vždy pracují pouze s tímto jedním zvoleným
objektem.

Objekt zvolíte stisknutím levého tlačítka myši kdekoli na něm.

Pokud chcete zvolit více objektů najednou, přidržte k jejich volbě
[Shift].

#+caption: Transformovaná Kostka (translace, rotace, škálování)
[[file:assets/02-interface/Translated-Cube.jpg]]

*Zvolení objektů* - Žlutým okrajem je zvýrazněn zvolený objekt. Ten je
zobrazován a upravován v ostatních oknech. Oranžově jsou zvýrazněny
další zvolené objekty, na které se také budou aplikovat translace nebo
seskupování či další hromadné úpravy. Hlavním zvoleným objektem je vždy
objekt, který byl do výběru přídán jako poslední. Blender referuje ke
všem zvoleným objektům jako Selected a k hlavnímu zvolenému objektu jako
active. Klávesou [,] zacentrujete pohled na zvolené objekty.

#+caption: Volba objektů
[[file:assets/02-interface/Selected-Cube.jpg]]

*Pohyb* - Zde se rovnou hodí zmínit o klávesových zkratkách, těch má
Blender nespočetně, ale nyní jich budeme využívat jen několik. Nebojte,
bude to jednoduché.

| G | translace |
| R | rotace    |
| S | rozměr    |

Poté, co jste zvolili, co chcete s objektem dělat, můžete říct přímo
ve kterém směru. Tím, že stisknete jednu klávesu korespondující k jedné
z os [X, Y, Z], změna se bude projevovat pouze na té ose. Pokud
stisknete klávesu ještě jednou, tak zvolíte lokální osu namísto
globální. Další stisknutí osu opět odemkne.

Jsou tři osy pohybu - podle toho, k čemu jsou tyto osy kolmé, je dělíme
především na lokální a globální. Lokální osa zahrnuje předešlé změny.
Například krychle zobrazena níže má lokální osu X o 45 stupňů odkloněnou
od globální osy X. Globální jsou totiž stacionární a vždy zůstávají
stejné, osy X a Y jsou rovnoběžné s čárami zaznačenými kolem objektů,
osa Z je na obě kolmá.

Pokud chcete změnu provést o specifickou hodnotu, můžete ji napsat na
klávesnici. Všechny změny se potvrzují levým tlačítkem myši a ruší se
pravým.

Příklad:

#+CAPTION: Rotující krychle
[[file:assets/02-interface/Rotary-Cube.jpg]]
[[file:assets/02-interface/Rotary-Cube-1.jpg]]

Když mám zvolený objekt, stisknu R, napíšu 45 a stisknu Z. Krychle se mi
otočí, jak vidíte výše, o 45 stupňů dle svislé osy Z.

#+caption: Informace o změně
[[file:assets/02-interface/Rotary-Cube-2.jpg]]

Vlevo nahoře poté máme informace o současné probíhající změně, pokud ji
chcete dodatečně měnit. Hodnotu lze dokonce standartně přepisovat
klávesou [Backspace] a šipkami. Změna se potvrdí klávesou [Enter] nebo
levým tlačítkem myši. Vráti lze klávesou [Esc] nebo pravým tlačítkem
myši.

Nové objekty lze přidávat z menu dostupného klávesovou zkratkou
[Shift+A].

*3D Kurzor* - Vlevo vidíte tento spínač, pokud je nastaven na spodní
hodnotu, levé tlačítko myši namísto volení objektů, začne přemisťovat
tzv. 3D Kurzor. Tento kurzor slouží k pár účelům. Jednak je to místo,
kde se objevují nově přidané objekty, ale především slouží jako
arbitrární přemístitelný bod v prostoru. Pomocí menu na zkratce
[Shift+S] můžete přemístit 3D Kurzor na nějaké specifické místo nebo
přemístit objekt na 3D Kurzor.

#+caption: Výběr/3D Kurzor Spínač
[[file:assets/02-interface/workspace/3DCursor.jpg]]

*Origin* -- neboli počáteční bod, vyznačen na objektech malou žlutou
tečkou, určuje jakousi jednotnou definici pro daný objekt. Protože
objekt je často složen i ze stovek bodů, je potřeba jeden jasný bod, ke
kterému lze referovat - například při zapisování jeho pozice. Pokud
nahlédnete do vlastností objektu, vidíte zde pouze souřadnice jediného
bodu, definující pozici celého objektu - tímto bodem je právě pivotový
bod. Všechny transformace se také provádí se středem v pivotovém bodu,
pokud není řečeno jinak. Nejlépe se nastavuje v menu Object > Set
Origin.

Na vrchu okna poté máte několik dalších nástrojů. Nejdříve popišme ty
uprostřed.

*Pivotovým bodem* - (Pivot point) se rozumí bod, vůči kterému jsou
prováděny operace.

#+CAPTION: Pivotové Body
[[file:assets/02-interface/workspace/pivot0.jpg]]
[[file:assets/02-interface/workspace/pivot2.jpg]]
[[file:assets/02-interface/workspace/pivot3.jpg]]

Například výše byly umístěny dvě krychle, jedna nalevo a jedna napravo,
od středu na stejnou úroveň. Obě byly otočeny o 45°, ta vlevo kolem
Originu a ta napravo kolem 3D Kurzoru.

*Snap* - Další je menu něčeho nazývané Snap. Nejlépe by toto bylo
přeloženo jako záchytné body. Magnetem se zapíná a vypíná, napravo
vybíráte na co se změny chytají. Pokud máte například zapnutý Snap na
Face, tak kdykoli provádíte změnu, například přemisťujete objekt, a vaše
myš narazí na jakoukoli stěnu, objekt se na ni přichytí. Většinou to
provede tak, že jeho nejbližší bod nastaví přesně na daný záchytný bod.

#+caption: Snap Menu
[[file:assets/02-interface/workspace/Snap.jpg]]

*Proporční editace* - Při standartní editaci jsou ovlivněny pouze
zvolené části (první obrázek níže), ale to často není co potřebujete.
Proporční editace je vcelku jasná z názvu - ovlivňuje i nezvolené části
meshe, silou odvíjející se dle jejich vzdálenosti od zvolených částí
meshe. Pro zvětšení nebo zmenšení ovlivněné části točíte kolečkem myši.
„Connected only” bude ovlivňovat pouze části meshe, které jsou direktně
spojené se zvolenými částmi. „Projected from view” určuje střed, od
kterého se počítá vzdálenost, a následně tedy i síla změny pro daný bod.
Pokud je vypnutý, změny se odvíjí od standartního středu definovaného
pivotovým bodem. Pokud je zapnutý, střed je nejlépe popsán jako
polopřímka začínající z místa vašeho pohledu a procházející pivotovým
bodem.

[[file:assets/02-interface/workspace/Proportional0.jpg]]
[[file:assets/02-interface/workspace/Proportional1.jpg]]
[[file:assets/02-interface/workspace/Proportional2.jpg]]
[[file:assets/02-interface/workspace/Proportional3.jpg]]

*/* - Lomítkem schováte všechny nezvolené objekty. Opětovným stisknutím
je pak zase zobrazíte.

**** Editační
               Zde - namísto editování celé scény, máte možnost zvlášť upravovat
zvolený objekt včetně meshe. Zde můžete nastavovat i související věci
jako [Vertex Group] nebo [Material], každé jednotlivé strany.

#+caption: Selector
[[file:assets/02-interface/workspace/Selector.jpg]]

V tomto menu si vybíráte, zda volíte roh, hranu nebo stěnu. Zatím nechme
toto nastavené na stěny a ukažme si úkony, které lze dělat. Tyto jsou
nejlépe ilustrované na stěnách, ale všechny platí také pro hrany a rohy.

[[file:assets/02-interface/workspace/Selection.jpg]]
[[file:assets/02-interface/workspace/CTRL.jpg]]

Volí se stejně jako u objektů - levým tlačítkem myši a přidržením
[Shift] na zvolení více najednou. Rozdíl je, že hlavní zvolená stěna je
zabarvena stejně jako ostatní, pouze je opatřena bílým obtažením.

Máme zde navíc možnost zvolit „nejkratší” cestu mezi dvěma body. Zvolíme
počáteční a poté se stisknutým [Ctrl] zvolíme konečný bod.

Kombinace [Alt + Shift] se pokusí nalézt jakousi cykličnost ve Vašem
objektu a zvolit ji. Například pokud máte válec a stisknete na hranu
jeho horní stěny, zvolí se celý okraj kolem dokola. Na obrázku 15 jsou
tyto volby žlutě.

Co se týká translace, rotace atd. vše je stejné jako u celých objektů.
Fungují zde stejné zkratky a principy.

[[file:assets/02-interface/workspace/I.jpg]]
[[file:assets/02-interface/workspace/Extrude.jpg]]
[[file:assets/02-interface/workspace/Intrude.jpg]]

Dva úkony, které slouží jako základ pro pokročilejší editaci, jsou Inset
a Extrude. Nalezneme je na klávesách [I] a [E]. Inset vesměs utvoří
novou stěnu napojenou stranami na tu původní a nechá Vás ji škálovat. Po
stisku klávesy [I] a posunutí myši, Vám zůstane kostka z obrázku výše
nalevo. Extrude udělá stejné napojení, ale posléze je nová stěna
posunována, ne škálována. Tyto dvě operace lze aplikovat i na více stěn
najednou. Pokud jsou to stěny sousedící, akce bude provedena jako by se
jednalo pouze o jednu stěnu.

[Shift + A] funguje i v edit módu a přidá nový mesh do stejného objektu.
Může se to zdát jako přidání nového objektu, ale všechny tyto části
zastřešeny pod jedním objektem mají jediný Origin a sdílí mezi sebou
všechny Omezovače a Modifikátory. Pro zvolení celé jedné spojené meshe
je dobrá klávesová zkratka [Ctrl + L].

*Loop Cut* - Zkratkou [Ctrl+R] můžete provézt takovýto řez. Myší
zvolíte, kde se má provést a napsáním čísla zvolíte na kolik částí
takovýto řez rozdělí objekt. Výše bylo užito rozdělení na pět částí.

#+caption: Loop Cut
[[file:assets/02-interface/workspace/Loop-Cut.jpg]]

*Oddělování a Slučování* -- Stisknutím klávesy [P] se Vám otevře menu,
ve kterém si můžete vybrat, dle čeho oddělíte část Vašeho současného
objektu do objektu nového.

*** Kamera
            #+caption: Kamera
[[file:assets/02-interface/workspace/Camera.jpg]]

Stejné jako v realitě na scéně musí být kamera, která zaznamenává světlo
odrážející se od scenérie. Pro vykreslování budeme většinou v Blenderu
používat něco podobného. Pokud děláme cokoliv složitější než jeden
model, který si otáčíme uprostřed obrazovky, je potřeba počítači říct,
jak má scénu zobrazovat. Kamer může být více a každá obsahuje spoustu
informací - například ohledně její pozice, rotace, perspektivy,
objektivu a mnohé další.

**** Kamerový pohled
               V [Okno 3D zobrazení] můžeme vidět buď volně nebo pohledem kamery

Scéna má většinou nastavenou jednu kameru jakožto výchozí. Při stisku
[Klávesy 0] je náš pohled nastaven na ten skrze výchozí kameru.

[Ctrl+Alt+0] nastaví kameru na Váš aktuální pohled.

**** důležitá nastavení
               ***** Lens
                  Pod nastavením čočkou máte čtyři důležité možnosti:

1. Typ: Perspektivní nebo Ortografická (viz. Perspektivy str.48)
2. Focal Length: V podstatě optické přiblížení - zoom
3. Shift: Toto se týká fotografického efektu zvaného Tilt-shift. Je moc
   náročné to zde vysvětlit, ale jsou na něj mnohé jiné zdroje.
4. Clip: Říká kameře jaké rozpětí vzdáleností má zobrazit. Pokud je
   start nastaven na 10m a konec na 20m, kamera neuvidí nic blíže než
   10m a vzdálenější než 20m. Pokud objekt leží přesně na hranici,
   zobrazí se pouze jeho část.

***** Viewport Display
                  Pro výsledek irelevantní, ale při práci velmi užitečný. Kamera je dosti
komplexní záležitost a bylo by kontraproduktivní mít stále zobrazeny
všechny informace o ní. Tady si vybíráme přesně ty, které chceme vidět
v [Okno 3D zobrazení].

1. Size: velikost ikony kamery
2. Limits: zobrazuje odkud kam je nastaven [Clip]
3. Name: pro účel přehlednosti větších kamerových sestav si můžeme vždy
   nechat zobrazit jméno kamery, jejíž pohled máme zobrazen

Toto nastavení má většina objektů. Má rozdílné parametry dle příslušného
objektu, ale stejný účel.

** Vlastnosti
         Zobrazuje veškerá nastavení pro zvolený objekt a scénu. Například jeho
lokace, užité materiály, fyziku atd. Pozor zobrazuje pouze hlavní
zvolený objekt, nijak zde neovlivňuji sekundárně zvolené objekty
(označeny oranžově).

*** Render
            Popsáno v kapitole Render str. 45.

*** Výstup (Output)
            *Dimenze* - (Dimensions) Resolution samozřejmě udává velikost výstupního
obrazu. Hodí se zde poukázat na procentuální slider, neboť ve většině
velkých projektů nebudete chtít vykreslovat v plné kvalitě hned od
začátku, protože je to plýtvání časem - pokud potřebujete pouze rámcově
zkontrolovat výstup.

*Aspect* - mění skutečnou šířku nebo výšku pixelů - pokud nemáte jasný
záměr, nechte zde 1:1.

*Render Region* - Vám umožní renderovat pouze část obrazu. Toto nejlépe
zvolíte v pohledu kamery zkratkou [Ctrl + B] a přetažením myší přes
čtvercový region, který chcete renderovat.

*Frame Start a End* - indikuje, od kterého do kterého časového bodu bude
Blender renderovat. Můžete zde nastavit, abyste přeskakovali snímky.

Ke *Frame Ratu* je třeba podotknout, že mění celkovou rychlost animace.
Může tím pádem velmi změnit konečný vzhled animace, obzvláště
v případech fyzikálních simulací.

*Výstup* - (Output), zde se volí, kam a v jakém formátu chcete, aby byl
výstup zapsán. Vesměs můžete vše nechat tak jak je, kromě File formátu.

Pokud vykreslujete pouze snímek, na výběr máte standartní [.png],
[.jpg], etc. Však pokud vykreslujete animaci, tak se spíše dává ve formě
[.PNG], protože standartní video formáty mají problémy s přerušováním
a úpravami uprostřed. Zkrátka pokud byste našli uprostřed nějakou chybu,
museli byste začít Render od začátku. Pokud je Vaším formátem [.PNG],
již vykreslené snímky Vám zůstanou a můžete poté pouze překreslit ty
potřebné. Stačí najít kterou část je třeba překreslit a nechat
renderovat jenom danou část. Jednoduché animace si pro pohodlí je
samozřejmě možné vykreslovat do videa, ale udělat ze snímků video není
těžké a je to možné udělat i v Blender oknu Video Sequencing.

*** Svět (World)
            Navzdory prvotním pozorováním si všimneme, že není pozadí Vaší scény jen
prázdný kanvas. Má materiál jako každý jiný objekt, využívá se převážně
jako pozadí scény a pro osvětlení.

#+caption: Svět
[[file:assets/02-interface/World.jpg]]

Nastavit tento materiál lze pod Shader Editor > World.

Z mé osobní zkušenosti nedoporučuji u komplexnějších scén používat
k osvětlení pouze Svět, protože toto světlo vypadá velmi uměle, neboť
působí ze všech směrů identicky, což nevypadá dobře.

*** Object
            Zde se nachází standartní data pro objekt - umístění rotace, velikost
atd. Pokud chcete jednu osu uzamknout, aby se v ní s objektem nedalo
manipulovat, učiníte tak stisknutím zámku vedle příslušné hodnoty.

Následuje velké množství různých nastavení, která jsou důležitá, ale
výrazně jednodušeji a přehledněji přístupná z jiných míst. Později se
sem můžete vrátit. Pokud Vám tato zobrazení vyhovují více, můžete je
také použít.

Krom Viewport Display, kde volím, které informace o daném objektu se mi
zobrazují ve [3D Viewport].

*** Materiály
            Popsáno v kapitole Materiály na straně 37.

*** Omezovače (Constraints)
            Omezovače jsou definovaný vztah mezi dvěma objekty.

[[file:assets/02-interface/constraints/limit-1.jpg]]
[[file:assets/02-interface/constraints/limit-2.jpg]]
[[file:assets/02-interface/constraints/limit-3.jpg]]

Tyto vztahy sahají od kopírování rotace a pohybu po limitaci vzdálenosti
mezi dvěma objekty. Aplikují se na objekt, se kterým se nehýbe -- ten,
který má být omezovačem upraven. Výše byl aplikován omezovač „Limit
Distance” na sféroid a s cílem na krychli. Nyní pohyb krychle zdánlivě
pohne sféroidem, pokud je dostatečně vzdálená. Zdánlivě, protože jeho
origin se nezmění, vypadá, že se pohnul, avšak pokud se podíváte do jeho
vlastností, zjistíte, že jeho souřadnice se nezměnily.

Často používaný omezovač je „Follow Path”, kdy definujete objektu cestu
a čas, a on se po ní bude v daném čase pohybovat.

*** Modifikátory (Modifiers)
            Modifikátory jsou procedurální efekty aplikované většinou na Mesh daného
objektu. Jako příklady lze uvést nakopírování objektu za sebe, odečtení
jednoho objektu od druhého, zarovnání rohů nebo zvýšení a snížení
množství [Tri]. Celý smysl spočívá v tom, že tyto změny nejsou hned
aplikovány, ale setrvávají na objektu. Takže pokud změním mesh,
modifikátor se okamžitě přizpůsobí - dokud nestisknu Aplikovat, což
natrvalo změní mesh a smaže Modifikátor. Modifikátorů mohu mít více
najednou. Aplikují se vždy od vrchního tak, že každý následující pracuje
již s meshem upraveným modifikátory předchozími.

[[file:assets/02-interface/modifiers/Modifiers-1.jpg]]
[[file:assets/02-interface/modifiers/Modifiers-SSM.jpg]]

Nalevo je jednoduchá ukázka „Subsurface Modifier”, který se pokouší
vyhlazovat meshe. Jako nafouknout uvnitř nich balónek a použít tento
nový tvar jako tvar objektu. Napravo je pak kombinace „multiresolution”,
který zvýší jednoduché ploše množství stěn, aby poté „displace” mohl
aplikovat z textury vzor.

Nad nastavením každého modifikátoru, vedle jména, je nastavení zobrazení
a dvě šipky, které vám umožňují posouvat jej nahoru nebo dolu v pořadí
aplikování. Toto je důležité, protože například na obrázku výše napravo,
pokud bych aplikoval nejdříve Displace, tak by se aplikoval na
jednoduchý plain o čtyřech vertexech, což by akorát jeden z nich
pozvedlo a Multiresolution by poté nebyl moc platný, protože by stejně
zůstala placatá Plane.

*** Data > Vertex Groups
            Pokud potřebuji označit určitou část objektu -- například, aby měla
nějaké specifické vlastnosti, používají se k tomu Vertexové skupiny.
Všechny funkce od simulace vlasů, až po částice pro znehybnění částí
objektů, se ptají, na kterou skupinu se mají aplikovat. Tyto nastavení
se poznají dle ikony: [[vgroups]].

#+CAPTION: Vertexové skupiny
#+CUSTOM_ID: vgroups
[[file:assets/02-interface/vertex-group.jpg]]

Skupiny se tvoří a mažou zde ve „Vertex Groups” - plusem a mínusem. Když
máte zvolenou skupinu a vertexy na Vašem objektu, tlačítky Assign a
Remove je připisujete a mažete z dané skupiny. Select a Deselect přičte
nebo odečte vertexy z dané skupiny k Vašim právě zvoleným vertexům.

Výše vidíte látku, kde tři z jejíž rohů byly přidány do skupiny, která
poté byla nastavena jako nepohyblivý záchytný bod látkové simulace.

** Hierarchie (Outliner)
         Zde se Vám vypisuje seznam všech objektů na scéně. Všechny tyto objekty
mají hierarchii. Mají nadřízený objekt a můžou mít podřízené objekty.
Seznam podřízených objektů je vždy pod svým nadřízeným objektem (tzv.
parent objekt) odsazen doprava. Hierarchie se nastavuje přetažením
objektu, který si přejete přiřadit na objekt, který se má stát
nadřízeným. Pokud nedržíte žádnou klávesu, můžete tímto přesouvat
objekty pouze z kolekce do kolekce. Při držení klávesy [Ctrl] se vytvoří
nový odkaz (tzv. link). Na ten samý objekt v dané kolekci a za držení
klávesy [Shift] se nastaví daný objekt jako nadřízený.

Každý podřízený objekt je nějak ovlivněn svým rodičem (tzv. parentem).
Pokud s parentem pohnu, pohne se mi také objekt podřízený. Pokud vypnu
jeho zobrazení, všechny podřízené objekty také přestanou být viditelné.

Toto se používá hlavně pro zjednodušení práce. Například mám velmi
složité auto skládající se z mnoha součástek, pro které tak mohu
nastavit v hierarchii jednu část jako nadřízenou. Když ji zvolím,
pohybuji celým autem a není potřeba vždy pohybovat každou součástkou
zvlášť.

Jak nyní vidíte nejvýše v hierarchii máte [Kolekci]. Tyto jsou vyznačeny:

[[file:assets/02-interface/icon_collection.jpg]]

[Kolekce] slouží k uspořádání a napomáhají
k přehlednosti. Zatržítko vedle kolekce zobrazí nebo schová všechny
obsažené objekty. Objekt je viditelný, pokud existuje jeho Link alespoň
v jedné zobrazené kolekci. U kolekcí je na pravém tlačítku myši, kromě
možnosti přidat novou kolekci, také množství úprav známé z objektů, ale
zde se dají aplikovat na každý objekt v kolekci naráz. V neposlední řadě
je tu tlačítko „Instance to Scene”, které vytvoří novou [Instanci] této
kolekce a přidá jí do scény.

*Instance kolekce* -- se značí
[[file:assets/02-interface/icon_collection-instance.jpg]]
a
je jakýmsi odrazem původní kolekce. [Instance] je neupravitelná, ale
budou se v ní projevovat změny z původní kolekce. Toto se nejvíce hodí
například pokud pracujete ve skupině a importujete jinou [Kolekci]
z externího souboru.

** Timeline
         Pokud budete animovat nebo pracovat s časem. Toto okno zobrazuje časovou
linku veškerých pohybů a změn, které nastanou za dobu trvání vaší
animace.

Rozebráno v Kapitole Key-Framing na straně 39.

** Uživatelská Nastavení
         Zde se nalézá obrovské množství možností, ale většina z nich nás
nezajímá. S nejvyšší pravděpodobností budete chodit do následujících tří
míst.

*** Interface
            Zvětšení, zmenšení textu a nastavení zobrazení. Většina je vcelku jasná.

*** Add-ons
            Kdyby Blender měl při prvním otevření obsahovat veškeré funkce, nebylo
by v něm k vyznání, a tak je potřeba většinu mít vypnutou. Zde můžeme
zapínat a vypínat užitečné funkce, jak vestavěné, tak stažené z
internetu.

*** Systém
            Pokud máte v počítači grafickou kartu od Nvidia nebo AMD musíte přepnout
Cycles Render Devices do CUDA nebo OpenCL respektive. Pokud kdykoli
budete používat Cycles render viz. Render Engines a nebudete toto mít
správně nastaveno, Blender Vaši kartu nevyužije, což může být pomalejší
ve stovkách procent.

** Shader Editor
         Domov pro veškeré materiály.

Toto je rozebráno v kapitole Materiály na straně 37.

** UV/Obrazový Editor
         Místo pro textury.

Toto je rozebráno v kapitole Mapy a UV Unwrap na straně 34.

** Grafový Editor
         Každá informace označena jako animovatelná (Animovatelná nastavení
str. 31) nebo která má nastaven alespoň jeden Keyframe, bude mít své
hodnoty zakresleny zde. Můžeme zde pozorovat jakoukoli z těchto hodnot
v grafu za čas nebo naopak na ně nějaký graf aplikovat.

Pro příklad můžu nastavit, aby Z souřadnice této krychle vykreslovaly
Sinusoidu. Nejdříve přidám krychli keyframe pohybu, takže se mi v levé
části zobrazí její pozice jako 3 grafy. Tedy jeden pro X, Y a Z. Když
nějaký z grafů zvolím, tak se označí a zobrazí ve střední části. Je to
standartní graf. Čára reprezentuje hodnotu proměnné v daném čase. Vlevo
vpravo je čas, nahoru dolů je hodnota a žluté tečky jsou [Keyframe].
V základu jsou [Keyframe] zakulacené a plynulé, tato plynulost se
nastavuje dvěma čárami na každé straně všech [Keyframe]. Zde je
nejjednodušší si s nimi trochu pohrát, aby člověk pochopil, jaký efekt
mají.

Po pravé straně máme menu, které obsahuje nejzajímavější část tohoto
okna. Pod Modifiers máte možnost namísto [Keyframe] použít funkce. Na
výběr jsou sinusoidy a šumy všeho druhu.

** Částicové systémy
         Částicové systémy spočívají v náhodném rozmístění objektů v nějaké
oblasti. Částicových systémů máme dva druhy „Částicové” a „Vlasové”, dle
toho, jestli výsledný objekt zůstává součástí původního objektu, který
ho emitoval (Vytvořil). Je to tak důležité rozdělení, že ve chvíli, kdy
vytvoříte nový systém, prvním nastavením určíte, který typ tento systém
je. Oba jsou velice složité, proto zde zevrubně bude popsán pouze systém
vlasů.

Pokud máte slabší počítač, nyní najděte nastavení ViewPort Display >
Amount. Procento zde určuje, kolik procent vlasů se bude zobrazovat
v okně 3D Zobrazení. Jelikož jsou tyto systémy vysoce výpočetně náročné,
pokud jdete s množstvím nad nízké stovky, měli byste zde mít výrazně
méně než 100.

Zpět nahoru, *Emission* - Number určuje množství vlasů, Length určuje
jejich délku - pokud se jedná o Cestu a jejich velikost jestliže se
jedná o objekty. Segmenty určují z kolika bodů je složena cesta. Ty jsou
samozřejmě vyhlazovány, ale je to určitá maximální komplexnost tvaru
cesty.

*Render* -- Render As určí, zda vlas je Cesta, Objekt nebo objekty z
Kolekce. Ano, vlasem může být jakýkoliv objekt, který se na scéně
nachází. Toto se hodí například pokud máte kolekci stromů a louku a
potřebujete je náhodně po louce rozmístit. Pokud si zvolíte objekt nebo
kolekci pod Render, objeví se Vám další menu, které umožní vybrat danou
Kolekci nebo Objekt, a nastavit, jak se vybírá z kolekce, jestli náhodně
nebo cyklením a jestli se má brát v potaz transformace objektu.

*Particle Edit (Mód)* -- Pokud máte na objektu částicový systém, objeví
se Vám při jeho zvolení v 3D Viewportu nový mód. Tímto je Particle Edit
mírně podobný Sculptingu se svými „Hřebeny”, ale tím podobnost končí.
V Particle Edit můžete vesměs učesat svůj částicový systém do
libovolného tvaru. *Důležité* - jakákoliv změna v tomto módu Vám
znemožní dělat změny v nastavení Systému. Pokud chcete udělat úpravu
v jeho nastavení, musíte na jeho vrcholu stisknout tlačítko Zahodit
změny.

** Praktické Informace
         *** Animovatelná nastavení
            Vedle překvapivého množství nastavení v Blenderu uvidíte malou bílou
tečku. Stejně tak, jako se mohou při animaci pohybovat objekty a kamery,
můžeme měnit kterékoliv z těchto nastavení. Pokud stiskneme toto
tlačítko, zapneme tím animovatelnost příslušného nastavení a tím je nyní
tečka nahrazena kosočtvercem. Pokud má v daném čase (viz. Timeline
str.27) nastavení zatržítko v tomto kosočtverci, znamená to, že pro
tento čas je nastaven keyframe (viz. Key-Framing str.39).

[[file:assets/02-interface/animated-setting.jpg]]

*** Chytré vstupy
            Kdykoliv v Blenderu vepisujete čísla, ať už při transformaci nebo u
nastavení, je velmi pohodlné využít vestavěnou kalkulačku. Kdekoliv
můžete zadávat desetinná čísla, odčítat, sčítat, násobit i dělit.

[[file:assets/02-interface/int-input-1.jpg]]
>>
[[file:assets/02-interface/int-input-2.jpg]]

[[file:assets/02-interface/int-input-3.jpg]]
>>
[[file:assets/02-interface/int-input-4.jpg]]

* Objekty

** Modelování
         *** Polygony
            Je název pro způsob, jakým je valná většina objektů zapisována. Blender
drží informaci o bodech a jejich spojích v prostoru. Body spojené tak,
že mezi nimi vzniká stěna, se nazývají polygony. Blender tvoří tyto
polygony vždy ze skupin právě tří spojených bodů. I krychle dodržuje
toto pravidlo:

[[file:assets/03-objects/tri.jpg]]

Má 8 bodů a každá strana je tvořena dvěma trojúhelníky. Ty se často
přezdívají Tri [traj] (Tris [trajs] v množném čísle).

Blender toho mnohé skrývá a pro zjednodušení ukazuje strany klidně jako
čtyř i více stěnné. Taková strana se nazývá Face [fejs]. Pod kapotou
stejně ale funguje vždy za pomocí [Tri]. Toto může stěžovat některé
úkony - jako například pokud chcete zvýraznit pouze to, co by normální
člověk bral jako kostru této kostky. Standartní WireFrame nodou
v materiálu je kostra kostky zvýrazněna právě tak, jako je na obrázku
výše.
[[file:assets/03-objects/3D_View.jpg]]
Tímto přepínáte styl zobrazení. Zleva je to
Wireframe, kdy vidíte konstrukci jakoby drátěnou. Solid, což je klasický
pohled, který již znáte. LookDev je odlehčený Render. Zobrazuje téměř
stejně jako vykreslený obraz, ale používá zjednodušené osvětlení. Slouží
spíše pro složité scény, které není praktické vykreslovat hned kvůli
náročnosti nebo pokud váš projekt vyžaduje využití Cycles. Posledním je
pak Rendered, neboli vykreslený styl, který zobrazuje scénu téměř jako
vykreslenou.

*** Cesty
            Cesta je zvláštní typ objektu. Skládá se z několika mála bodů, mezi
kterými vede vyhlazená čára, nemá tedy ostré hrany. U cesty typu Bezier,
každým bodem prochází navíc úsečka definována dvěma dalšími body.
Středový bod udává kudy cesta vede a přímky definují, jak má být Cesta
vyhlazena.

Cesty se samy o sobě nezobrazují ve výsledném Renderu, ale mohou na ně
být aplikovány různé věci. Jako například Bevel Modifikátor nebo naopak
je na ně Modifikátorama a Omezovačema možné cílit. Například follow
Path, který povede za nějakou dobu objekt po cestě.

*** Sculpting
            Sculpting neboli „sochařství” je alternativní způsob vytváření modelů.
Tento způsob je méně přesný, ale běžně se používá pro vytváření postav
nebo jakékoli aplikace, kde se pokoušíme dosáhnout jakési přírodnosti.

Sculpting také pouze upravuje mesh, takže je potřeba mít dostatečně
kvalitní mesh (doporučuji pro toto Modifikátor multiresolution nastaven
na Simple a po stisknutí tlačítka Subdivide se Vám zdvojnásobí počet
stěn. Pokud máte problém s výkonem můžete snížit preview a nezobrazovat
si jej v plné kvalitě až do renderu). Podobně, jako jsme probírali
proporční editaci, je Sculpting vesměs podobný. Představme si ho jako
pokročilou proporční editaci, u které máme mnohem specializovanější
nástroje. Všechny tyto takzvané „štětce” mají velmi dobré popisky a
náčrtky. V první záložce vlastností se Vám také zobrazuje nádherný
piktogram a můžete zde nastavovat všechny možnosti daného štětce - jako
sílu a velikost. Tato ikona vpravo nahoře znázorňuje menu symetrie. V
základu je nastavena na symetrii v ose X.

Problémem je, že Sculpting často vytváří nečisté a moc složité meshe.
Meshe vzniklé ze Sculptu se často předělávají, buďto tím, že se Scult
Mesh bere jako předloha pro ručně vyrobený Mesh, nebo různými postupy,
známé pod názvem Retopologizing, neboli Retopology. Toto je potřeba
v branži dělat tak často, že na to vzniklo množství Add-onů, bezplatných
i placených.

** Vzhled
         *** Render Engine
            Výběr Render Enginu je velmi důležitý a silně závisí na druhu grafiky
a její využití pro daný projekt. Render Engine je sada. Nyní rozeberme
zabudované a pár stažitelných enginů, jejich výhody, nevýhody a využití.

**** EEVEE
               V nové verzi Blenderu spolu s předchozími najdete také zbrusu nový EEVEE
Engine - dříve pouze stažitelný doplněk. Roku 2019, v nové verzi 2.8, se
stal hlavním enginem, na který je nastaven každý nově stažený Blender.
První snadno poznatelný rozdíl - oproti předešlému standartu, je jeho
násobná rychlost a ještě více nových možností a nastavení.

**** Cycles Render
               Starší engine, který byl velmi dlouho používaný pro jeho jednoduchost
a versatilitu. Kdokoli, kdo s ním pracoval, zná jeho hlavní nevýhodu,
kterou je extrémně nízká rychlost. Před EEVEE se téměř nepoužíval jiný.

*** Složení objektu
            Zde se podíváme na to, co dává naší změti polygonů všechny vzhledové
vlastnosti, kterými jsou například barva, lesk, průhlednost atd.

**** Mapy a UV Unwrap
               Je více způsobů, jak dát objektu materiální vzhled. Prvním jsou tzv.
Mapy. Fungují na jednoduchém principu - jako byste rozkládali papír.
Každá mapa je prostý obrázek, jehož barva v každém pixelu spolu s tzv.
UV unwrappem, dává počítači informaci o vzhledu daného objektu. Jako
papírové tapety, které se snažíte dostat na kouli nebo sloup. UV Unwrap
jsou instrukce, kde a jak střihnout, abyste tu placku dostali na 3D
objekt.

Zde je možné upravovat, jak se aplikuje textura a vizualizovat objekty
na 2D ploše.

Pokud máte v [3D Viewport] zvolený objekt v edit módu, promítne jeho
rozložení sem. Nahoře si zvolíte obrázek, který se vám za rozložení
promítne. Pokud ne, tak můžete jít dít do UV > Smart UV Unwrap a
rozložení se udělá za Vás. Toto rozložení lze volně editovat a změny se
Vám budou promítat rovnou do scény.

Pokud chcete, aby se Vám nějaká část zafixovala a zůstala na stejném
místě při automatickém rozložení, zvolte ji a stiskněte [P].

**** Textury
               Textura je to, co dává objektu jeho barvu.

#+caption: IcoSphere-Texture
[[file:assets/03-objects/IcoSphere-Texture.jpg]]

Aplikují se v Shader Editoru především pomocí Nody Image Texture. To Vám
vesměs stačí, ale pokud ji chcete ještě škálovat nebo s ní pohybovat,
tak se před ní dává ještě Noda Mapping. V té mohu rotovat, škálovat a
transformovat texturu dle libosti. Tato nastavení jsou dokonce rovněž
animovatelná. Texture Coordinate je Noda, která za výstup dává současnou
pozici něčeho na scéně. Generated výstup se často používá, protože
Mapping je nejlepší způsob jak upravit pozici textury. V základu má ale
všude nuly, což není ideál, protože tím plně rozhodí pozici textury,
takže pokud do Vector napojím Generated z Texture Coordinate, tak
Mapping bude vědět kam ji dát a změny se budou počítat proti její
původní pozici, ne vůči nule.

Normál i dislokační mapa se používá stejně jako textura. Tedy stejné
zapojení, ale akorát nahradím soubor otevřen v Nodě Textury. Vždy tu
máme žlutý vývod, který nejčastěji bude veden do Base Color u Shaderu
nebo Alpha, která se nejčastěji používá na Dislokaci a Color Ramp.

Informace o tom, jak je textura nebo cokoli jiného z Image Nody
aplikována, se nachází v UV Unwrap. Blender má zabudovaných několik
textur jako specifické Nody.

**** Normály

[[file:assets/03-objects/normal.jpg]]
[[file:assets/03-objects/normal-1.jpg]]
[[file:assets/03-objects/normal-2.jpg]]

17. Demonstrace Normály 18. Normál Mapa (Herzog, 2013)

Velmi často je zkrátka příliš složité nebo spíše výpočetně náročné
vytvářet malé detaily pomocí modelování. Zde přichází na řadu normál
mapa. Ta jednoduše říká programu, jak se má chovat světlo po nárazu na
povrch objektu podle následující tabulky:

X: -1 až +1: Červená: 0 až 255

Y: -1 až +1: zelená: 0 až 255

Z: 0 až -1: Modrá: 128 až 255

Každý pixel v mapě obsahuje RGB data, o která se poté změní směr odrazu
světla od očekávaných hodnot. Tedy odraz je pouze změněn oproti hodnotám
již spočítaných programem. Tato změna trajektorie světla utvoří na
objektu iluzi prostoru, hloubky a detailů za využití nepatrné výpočetní
síly reagující i při změně světla a pohledu. Z tohoto důvodu se velmi
často využívají ve hrách a jiných místech, kde je zapotřebí načítat
a zobrazovat objekty velmi rychle. Jediný háček je samozřejmě fakt, že
normál je pouze iluze, která se velmi rychle ztratí, především pokud je
objekt prohlížen zblízka, pod velkým úhlem nebo pod špatným světlem.

***** Dislokace
                  Ve své podstatě dislokační mapa nese podobný výsledek jako normál mapa,
ale dosahuje toho výrazně výpočetně náročnějším způsobem. Výhodou je, že
efekt dislokace je „skutečný” a nikdy nedojde k jeho ztrátě pod vysokými
úhly - jako u normál map. Mapa je černobílé vyjádření hloubky. Čím
*/světlejší/* je pixel, tím vystouplejší bude bod na modelu.

**** Materiály
               Pokud kreslení textur, map a normál není úplně pro Vás, můžete si práci
ulehčit tím, že za Vás necháte vše dělat počítač. Materiál je soubor
informací o tom, jak má vypadat povrch objektu. Vy pouze zadáte
informace a zbytek za Vás může dopočítat a dotvořit, dynamicky
a přizpůsobivě Blender. Blender je na materiálech tak založený, že i k
aplikaci textury je třeba se s nimi setkat. Materiály fungují na tzv.
Node systému.

#+caption: 2019-04-13 (1)
[[file:]]

19. Demonstrace Shader Editoru

Pro představu je Node v podstatě pracovník, co má jednu práci. Nějaká
informace mu přijde, on s ní udělá X a pošle ji dál. V předešlém obrázku
vidíme vlevo 3 čtverce - to jsou Nody a vpravo, co nám utváří. První
Noda je Textura Vln (velmi jednoduchý matematicky daný vzor). V Blenderu
je již jako samostatná Noda. Následuje Noda Difuzního Shaderu. Shaderové
Nody jsou poslední a vlastně nejdůležitější část celku. Udává obecnou
interakci světla s objektem. BSDF je zkratka pro matematickou funkci
výpočtu dráhy světla. Pro naše účely to pouze znamená, že daná Noda je
Shader - tedy převádí různé informace o lesklosti, barvě, průhlednosti,
atd. na výstup. Příkladem Shaderu je skleněný, plně transparentní,
lesklý, nelesklý a mnohé další. S EEVEE se nejčastěji používá tzv.
„Principled BSDF”, který většinu potřebných vlastností sjednotil do
jednoho Shaderu s vysokým množstvím nastavení. V závěru se nachází
Materiální Výstup. Poté, co provedete všechny potřebné operace, napojíte
sem výstupy a ty jsou poté zobrazeny na Vašem objektu.

Možná jste si všimli různých zabarvení vstupů a výstupů. Ty mají
důležitý význam pro zapojitelnost. Překvapivě Blender je schopen brát
barvy jako vektor a provádět matematické operace na texturách. Je ale
důležité vědět, co přesně máte za výstup, abyste s ním mohli dobře
pracovat.

Tabulka Barev (gandalf3, 2015):

| Barva   | Typ       | Zapojitelnost (Případně úprava dat provedena při daném zapojení) |
|---------+-----------+------------------------------------------------------------------|
| Šedá    | Číslo     | Fialová a Žlutá (všechny tři hodnoty jsou tím samým číslem)      |
| Žlutá   | RGB       | Fialová, Šedá (konvertuje na BW)                                 |
| Fialová | 3D Vektor | Žlutá, Šedá (konvertuje na BW)                                   |
| Zelená  | Shader    | Pouze zelená                                                     |

Možná Vás překvapilo napojení celé textury pouze pomocí jednoho RGB
výstupu. Nesmíte nikdy zapomenout na dosti abstraktní koncept, že každá
informace v Shaderu platí vždy pro daný bod na objektu. Takže většinou
vedu pouze jedno číslo, i když mám 3D objekt s obrovským množstvím bodů,
na každý z nich se vztahuje právě ta jedna daná informace, kterou vedu.

*Volume* -- Materiál nemá pouze povrch ale také obsah. Ten funguje úplně
identicky k Povrchu. V materiálním výstupu je druhou položkou právě
Volume. Do něj se zapojují Volume Shadery.

*Subsurface Scattering --* Název pro světlo odrážející se uvnitř
objektu. Nejčastěji se ukazuje pomocí svíček, kdy oheň z nich mírně
prosvěcuje skrze vosk a září i na části, které by měly být plně
odstíněné. Slabý Subsurface Scattering se používá i pokud chcete udělat
rozumně vypadající materiál pleti.

Když přidáte nový materiál tlačítkem + napravo od seznamu Materiálů,
můžete buď vytvořit Nový nebo kliknout nalevo od tlačítka New na ikonu
materiálu, kde si můžete vybrat kterýkoli existující. Materiál takto
přebraný je stejný u všech objektů, které jej využívají. Tedy pokud
změním u jednoho nastavení Nody, v ostatních to bude stejné. Tam, kde
bylo původně tlačítko New, je nyní název materiálu. Napravo od názvu
jsou tři tlačítka. První zaručí uložení Materiálu i přesto, že jej
nevyužívá žádný objekt. Druhé udělá novou kopii materiálu, takže pokud
jste měli dříve jeden materiál ve dvou objektech a jeden z nich
potřebujete změnit nezávisle na druhém. Třetí odstraní Materiál.

Když máte více materiálů v jednom objektu, můžete definovat, které stěny
používají který. Pokud chcete přiřadit stěně Materiál, jděte do Edit
módu a se zvolenými stěnami stiskněte tlačítko Assign.

** Pohyb
         *** Key-framing
            Key-Framing se skládá ze dvou slov. Key tedy klíč a frame tedy snímek.
Tzv. klíčové snímky se používají v celé animaci pro udání všeho, co si
můžete představit. Snímek v Blenderu je jedna animační časová jednotka
a do každé z těchto jednotek můžete zapsat nějaké dané úkony, „klíče”.
Tyto úkony jsou Blenderem brány jako osnova co v té chvíli má provést. V
základu se používá 24 snímků za vteřinu, ale můžete si nastavit kolik je
potřeba. Je však nutné upozornit, že zvýšením množství snímků za vteřinu
se zrychlí vaše animace. Rychlost animace je totiž vázána na snímky a ne
na čas. Do snímku lze zapsat libovolný počet klíčů - tak se nazývá
informace o výši hodnoty v daném čase. Tato informace může být
jakákoliv - od pozice objektu, až po jeho naklonění, aktivní kamery,
dokonce i pózy postav a síly světel. V podstatě vše, co Vás napadne se
dá keyframovat. V časové lince se keyframe vyznačuje jako žlutý bod.
Vidět jsou pouze [Keyframe] zvolených objektů. Přidávají se buďto
stisknutím pravého tlačítka myši na danou hodnotu nebo klávesou [I]
v Objektovém módu okna 3D zobrazení. Ta Vám otevře menu, ve kterém máte
na výběr veškeré Keyframeovatelné hodnoty zvolených objektů.

Napravo Start a End udává, v jakém úseku bude probíhat animace. Toto se
vztahuje pouze na Render a zobrazení. Pokud necháte spočítat nějakou
simulaci, má vlastní nastavení časových úseků.

*** Kosti -- Rigging
            Animovat zvlášť každý polygon by bylo peklo a právě k tomu slouží Rig.
Skládá se z článků zvaných kosti. Každý polygon má nyní přidělené kosti
a místo animování stovek polygonů můžeme říct pouze: „Pohni kyčlí.” nebo
v pokročilejších programech i: „Zvedni ruku.” či dokonce „Poskoč
a zamávej.”. V herních enginech se používají většinou knihovny pohybů,
které se aplikují na standardizovanou kostru u které je možné vyměňovat
Mesh, takže jedna animace je možná použít pro více postav.

*Armature* -- neboli kostra, je objekt, který slouží k udání ohybu a
pohybu jiného objektu. Po vytvoření Armatury zvolte objekt, který chcete
Armaturou ovládat a přidejte mu modifikátor Armatura s tím, že nastavíte
jako zdroj armaturu. Armatura má svůj vlastní mód vedle editačního a
objektového, a tím je mód pózový. V něm nastavíte pózu, kterou v daném
snímku chcete a uložíte celou pózu jako Keyframe tlačítkem „Whole
character”. Objekt, který má tento modifikátor, se poté následně bude
deformovat tak, aby co nejblíže odrážel pohyb kostry. Další části kostry
neboli tzv. kosti lze přidávat extrudováním [E]. Kosti lze upravovat jak
celé, tak za konce. Počítají se jako vertexy a strany a přepíná se mezi
nimi stejným způsobem.

*** Fyzikální simulace
            Překvapivou a velmi užitečnou schopností jsou simulace. Blender má velmi
výkonné fyzikální simulace, přestože jsou samozřejmě zaměřeny na
grafickou stránku a nemají sloužit jako přesné modely. Ale oheň, kouř,
vlasy, látky i kapaliny, to vše se dá simulovat.

**** Rigid Bodies
               Rigid Body je v 3D grafickém žargonu standartní pevný předmět. Nastavení
Dynamic určuje, zda se tento objekt pohybuje při Vaší animaci. Takže se
vypíná například u podlahy a stěn. Pokud je Animated vypnutý, objekt
ignoruje všechny své [keyframe]. Výpočet kolize dvou předmětů však není
úplně jednoduchá záležitost, a tak pod Collisions > Shape můžeme zvolit
jakým způsobem se dá tento problém zjednodušit. V základu je toto
nastaveno na Konvexní Mesh, takže pokud Vám nevychází simulace, zkuste
toto změnit na Mesh.

**** Kapalina
               Typů objektů účastnících se simulací kapalin je několik:

*Doména* -- V objemu tohoto objektu se odehrává celá simulace. Jeho
shell slouží jako hranice, za kterou kapalina nemůže jít. Materiál
tohoto objektu je materiál, který bude použit pro kapalinu. Resolution
mění kvalitu kapaliny. *Pozor* - Čas začátku a konce simulace je ve
/vteřinách/.

V neposlední řadě je třeba stisknout tlačítko *Bake*. To řekne Blanderu,
aby s tímto nastavením spočítal Vaši simulaci. Pokud dojde k nějaké
změně, musíte nechat simulaci opět přepočítat.

*Kapalina* -- Tento objekt slouží jako počáteční objem kapaliny.

*Překážka* -- Vyznačuje, že s tímto objektem interaguje kapalina jako se
solidní překážkou.

*Inflow a Outflow* -- Tudy kapalina vtéká a vytéká.

* Scéna

** Světlo
         Na počítači se bez něj obejít můžeme, ale Blender a většina jiných
grafických programů, s ním v základu pracuje. Za účelem realizmu
používáme tzv. RayTracing. Toto znamená, že počítač simuluje reálné
chování světla zjednodušeným modelem. Spočítá čáry od každého zdroje
světla a sleduje, kam dopadnou a jak se odrazí. Podle toho zjišťuje
a nastavuje světlost daných bodů na povrchu. Pokud používáme RayTracing,
každý povrch obsahuje nějakou informaci o tom, kolik světla pohltí
(vlastní světlost), kolik ho odrazí (lesklost), atd. O tom v kapitolách
objekty, nyní si spíše probereme trochu názvosloví.

*** Typy světel
            *Point (Bod) --* Vesměs žárovka

*Sun (Slunce)* -- Nyní trocha abstrakce. Slunce, aby mělo správný druh
světla, musí ležet velmi vzdáleně. Slunce v Blenderu se počítá jako
nekonečně daleký a nekonečně velký zdroj světla. Takže paprsky dopadají
na scénu rovnoběžně, jdoucí po směru polopřímky zaznačené u objektu
Slunce. Můžete si to představit jako obrovské stadionové světlo.

*Spot --* V podstatě se jedná o baterku. Je to kužel světla. Pod
nastavením Spot Shape můžete nastavit Size, což mění šířku paprsku a
Blend, určující rychlost tlumení světla na okrajích - tedy jakési jeho
rozptýlení.

*Area (Plocha) --* Slunce akorát malé a usměrněné. Vydává rovnoběžné
paprsky světla z plochy definované uživatelem.

*** Ambient Occlusion [AO]
            Velmi důležitá věc při pokusech o realistické rendery. Ambient occlusion
je název pro odraz světla od každého objektu kolem nás. Při jeho absenci
se světlo chová špatně a vypadá nereálně. Například pokud přiblížím ruku
ke stěně, tak nejenom na ní vytvořím tmavší místa svým stínem, ale také
se nějaká část světla odrazí od mé ruky a udělá opět jiná místa
světlejšími nebo tmavšími. Tyto odražené paprsky se nazývají Ambient
Occlusion.

(PlayCanvas)

*** Fresnel
            [Frenel] Tímto se myslí optická vlastnost, při které se od povrchů
rovnoběžných s okem odráží do oka méně světla nežli od nakloněných.
Nejlépe demonstrováno na takovéto kouli:

Čím bělejší, tím více světla se odráží.

*** IOR (Index Lomu)
[[file:]]

(Cddwumich, 2011)

Každý průhledný předmět má tzv. Index Lomu. V Blenderu je užívána
zkratka IOR (Index Of Refraction). Tato hodnota je definována jako poměr
rychlosti světla ve vakuu k jeho rychlosti v daném materiálu. Co toto
znamená, je, že světlo je zakřiveno ve chvíli, kdy přechází mezi
hranicemi materiálů. Sílu a směr tohoto zakřivení definujete tedy jedním
číslem. Pro představu můžete otevřít jakékoli fyzikální tabulky a najít
si hodnoty pro všemožné materiály. Standartní sklo má většinou IOR okolo
1.45.

** Vykreslování (Rendering)
         Dnešní výpočetní síla neumožňuje všechny vizuální efekty zobrazovat v
reálnem čase. Tzv. Render bere vaši scénu a zpracuje tyto informace do
obrazového výstupu, přehratelného na každém normálním zařízení. Vedle
souboru 3D modelu je toto nejčastější výstup.

*** Nastavení
            Navrátíme se nyní ke kapitole Vlastnosti a popíšeme si, jaká nastavení
jsou k této tématice relevantní.

**** Bloom
               20 - Světlo s Bloom 21 - Světlo bez Bloom

Slouží k reprodukci efektu se stejným názvem nalézajícího se v kamerách.
Jedná se o efekt, při kterém světlo o dostatečné intenzitě začne
přetékat daleko za své obvyklé rámce. V našich očích přirovnatelný
k oslnění. Avšak některé kamery se neumí přenastavit nebo snímají právě
vnitřní scénu, a tak může tento efekt být i trvalý.

Co se týče nastavení. Threshold udává, jak jasné světlo musí být, aby
mohlo začít vyvolávat tento efekt. Radius a Intenzita udávají plochu
a potentnost efektu. Clamp udává tvrdý strop nad který už tento efekt
nebude zobrazován - ať už bude světlo jakkoliv silné, jeho Bloom bude
snížen na jednu fixní hodnotu. Pokud je Clamp 0, tento limit je
nekonečně vysoký.

**** Screen Space Reflections
               Blender 2.8 předělal kompletně způsob, kterým funguje lesk a
průhlednost. Přidal masivní množství pokročilých možností, které
umožňují tuto výpočetně velmi náročnou operaci zjednodušit až do úrovně
Real-Time (Vteřina snímků se vykresluje rychleji než vteřinu).

22. Lesk pomocí Gloss 23. Lesk pomocí Odrazové plochy

Standartní způsob býval nastavit materiál na Lesklý, nastavit hrubost
lesku, a to bylo vše. Druhou možností v dnešní době jsou odrazové
objekty. Pod menu přidání objektu jsou uvedeny jako Light Probe.
Reflection plane a reflection cubemap si jsou velmi podobné. Dělají
vesměs to samé. Pouze plane to dělá v jednom směru a cubemap je kostka,
která tyto efekty bere ze všech směrů. Takovouto odrazovou plochu
umístíte mezi to, co chcete odrazit a Váš objekt. Toť vše. Blender se o
zbytek postará.

**** Motion Blur
               Motion blur je opět efekt replikující chování našich očí. Způsobuje, že
pohyb je rozmazaný. Protože vykreslovací systém Blenderu nemusí mít
žádné informace o pohybu a s touto možností vypnutou skutečně vykreslí
každý snímek jako dokonale ostrý statický obraz. Se zapnutou bude brát v
potaz rychlost a pohyb objektů v obraze, a příslušně je bude rozmazávat.
Což vypadá realističtěji a v dynamických scénách obecně i lépe. Vaše
scéna začíná na snímku 1, takže pokud chcete, aby Váš první snímek již
Motion Blur obsahoval, musíte jeho začátek nastavit na snímek 0.

#+caption: A picture containing building, bus, street, road Description
automatically generated
[[file:]]

(E01, 2008)

**** Volumetric
               Zapíná a vypíná vykreslování obsahových (anglicky. volume) shaderů. Při
tvorbě materiálů máte tři výstupy, kdy druhý z nich je právě Volume.
Toto nastavení je buďto vypíná nebo zapíná nebo nastavuje, jak daleko
nebo blízko od kamery by mělo jejich vykreslování začít a skončit.

*** CPU vs. GPU
            GPU je na vykreslování obrazu doslova dělané. Pokud má Vaše grafická
karta některý ze systémů, které Blender podporuje, bude ji moct velmi
dobře využít. Klíčová slova, která hledáte, pokud chcete zjistit, jestli
daná karta tyto systémy má, jsou CUDA a OpenCL. Samozřejmě je nejlepší
najít tabulky a reference pro skutečnou jistotu. Pokud není možnost se k
takové kartě dostat, není to problém. Vaše CPU zvládá vše, co umí karta,
pouze mírně pomaleji. Tento rozdíl je v Blenderu 2.8 výrazně nižší.

*** Další možnost -- Renderfarmy
            Renderfarma je koncept, kde někdo jiný renderuje Vaše obrazy za Vás. Je
několik způsobů, jak takovouto externí pomoc získat. Samozřejmě si ji
lze zaplatit. Ceny se mohou odvíjet například od množství snímků, hodin,
nebo množství výpočtu. Druhou možností jsou komunitní renderfarmy.
Fungují na stejném principu, pouze platíte částí své výpočetní síly,
kterou zrovna nepoužíváte, namísto penězi. Na Vašem počítači necháte
spuštěn software takové farmy, který v dobách, kdy Váš hardware není pod
zátěží, stahuje projekty jiných lidí a malinké kousíčky zpracuje.
Později, když potřebujete Vy vykreslovat, rozdistribuuje se Váš projekt
na stovky takovýchto neaktivních počítačů. Je to vzájemné propůjčení
nepotřebné síly. Velkým háčkem je, že některé cizí počítače budou mít
rozdílný hardware od toho Vašeho. To může způsobit malé nebo zásadní
rozdíly ve výsledném vzhledu. Především pokud si dostatečně nehlídáte
nastavení.

*** Perspektivy
            Říká, zda mají objekty být větší čím jsou bližší. Pokud toto nastavíte
na ortografické, dva stejně velké objekty budou stejně velké, ať jsou
jakkoli daleko. Ztrácí se perspektiva a kamera je jakoby bez čočky,
jenom zaznamenávající plátno. Pro lepší představu je přiložen obrázek.

(Kuiper, 2008)

Přepínat mezi těmito perspektivami můžete buďto v nastavení kamery nebo
pro viewport klávesou [5].

* Ostatní
      ** Soubory
         *** Typy souborů

1. [.blend] -- proprietární typ užívaný pouze Blenderem. Pokud jej
   podporuje jiný software, vědomě podporuje Blender

   1. Pokud máte pod File>External Data>Pack into .blend zaškrtnuto ano,
      externí soubory jako textury atd. jsou vloženy přímo do .blend
      souborů

2. [.blend1] -- Záložní .blend soubor. Po stisknutí tlačítka uložit, se
   starý .blend soubor přepíše na .blend1 a změny se uloží do starého
   [.blend].

3. [.obj] -- univerzální soubor obsahující pouze Meshe

4. [.stl] -- univerzální soubor obsahující pouze textury/materiály,
   téměř vždy přichází v páru s .obj souborem

*** Import a Export
            K Exportu a Importu slouží menu File. Nacházíme zde čtyři možnosti Link,
Append, Import a Export. Import a Export slouží pochopitelně při práci
s jinými programy a umožňují například pracovat s výše zmíněným [.obj] a
[.stl] soubory. Zajímavějšími jsou Append a Link, které pracují pouze a
jenom s jinými [.blend] soubory. Append přidá jakýkoli objekt, materiál
nebo kolekci z jiného souboru do současného. Append pouze přidá *kopii*
dané věci, která je v novém souboru editovatelná a plně nezávislá na
původním souboru. Link se chová podobně jako instance zmiňovaná u
Kolekcí v kapitole Outline na str. 27. Link není upravitelný v novém
souboru, ale reflektuje změny ze souboru původního.

*** Jak správně předat SOUBOR tak, aby ho Každý otevřel
            Toto může být některým jasné, ale stále se potkávám s lidmi, kteří toto
nedodržují, takže si to zopakujme.

1. Zeptám se člověka, v jakém formátu bude/chce pracovat.

2. Nejlépe pošlu formát, o který požádal nebo nějaký ze standardů, které
   otevře co nejvíce programů - např. [.obj] a [.stl]

3. Je dobré přiložit i originální [.blend] soubor pro přidanou
   kompatibilitu. Toto také umožní dotyčnému vyexportovat projekt do
   čehokoli potřebuje

4. Hlavně nezapomeňte přiložit důležité soubory ze kterých jsou brány
   informace. Blender umí zabudovat veškeré soubory textur, materiálů,
   animací atd. do svého [.blend] souboru, a dokonce je také exportuje
   a upravuje dle potřeby při exportu do jiných formátů, ale ty jsou
   většinou hůře nebo pracně upravitelné. Často je dobré zkrátka
   originální soubory také přiložit

** Suzanne
         #+caption: Suzanne.svg.png
[[file:]]

(Inductiveload, 2008)

V komunitě běhá takový vtípek, tato opice je jedním ze symbolů Blenderu.
Když bylo jasné, že NaN zkrachuje, vydali poslední update, ve kterém
byla přidána tato opičí hlava. Od té doby je tak trochu maskotem,
a hlavně se velmi často používá na rychlé testování světel, textur,
animací atd. Dodnes vydržela a je obsažena i v nejnovějších verzích.

* Ukázky / Cvičení

Možná jste právě dočetly tuto práci a nevíte kde začít s nápadem, nevíte
kde začít s Meshem, jediné co na toto pomůže jsou zkušenosti, ale pro
rámcovou představu kde začít, následuje několik velmi jednoduchých
ukázek Renderů. U kterých v rychlosti rozeberu, jak byly dělány, abyste
si mohli vytvořit trochu představu o tom, jak začít, co z čeho dělat a
za pomocí jakých nástrojů. Záměrně jsou vynechány specifické detaily se
záměrem neukázat jednoduše opsatelný postup, na konci kterého vlastně
nemáte ponětí, co jste udělali.

** Vaporwave

1. zapněte bloom
2. přidejte si plane s dvěma Materiály tmavým a Emission

   1. dejte na něj několik Multiresolution Simple Subdivide s materiál
      Offset 1, vypnutý Replace Original a zvýšený Thickness
   2. přidejte na něj displace s Texturou hluku nejlépe s Texture
      Coordinate nastaveno na nový Plane Axis objekt
   3. přidejte dvakrát Modifier Array, jednou Relative offset podle osy
      X a poté Y
   4. Nyní můžete animovat Plane Axis a Displace se Vám bude v průběhu
      animace měnit

3. silnice je udělaná pomocí jedné cesty do tvaru S

   1. poté Plane s Modifikátory Solidify, Bevel a Curve s Object
      nastaveným na cestu (pokud vám Curve nefunguje, zkontrolujte si
      Deformation Axis a zkuste ji změnit)
   2. světla podél silnice jsou z malé Plane se stejným Solidify a Bevel
      Modifikátorem s Array Modifikátorem na zdvojení, aby světla byla
      na obou stranách. Druhý Array, který jich vytvoří takové množství,
      aby sahala po celé délce silnice. Nakonec přidáme Curve modifier
      stejný jako předtím
   3. dejte si pozor na pořadí Modifikátorů

4. slunce, může být pouze koule s Emission Materiálem, ale abychom
   dosáhli té pruhovanosti ve stylu Vaporwave, je třeba něčeho trochu
   složitějšího.

   1. Texture Coordinate vezme souřadnice bodu na Slunci a Separate XYZ
      vyseparuje svislou osu Z. Poté provedeme Modulo operaci, což
      způsobí, že ve chvíli, kdy hodnota přesáhne nějakou hranici, je
      resetována zpět na nulu
   2. Takže máme číslo, které se pohybuje mezi 0 a 0.1 podle výšky. To
      můžeme napojit do ColorRamp, která převede tuto hodnotu na danou
      barvu
   3. Fresnel dává hodnotu dle úhlu pohledu. V tomto případě to znamená,
      že Slunce bude svítit na krajích více. Fresnel dává ale moc nízké
      hodnoty, a tak je vynásobíme konstantou, abyste ji mohli napojit
      přímo do síly záře

5. Kruhy kolem slunce mají základ v Extrudované kružnici, která poté
   byla opakované Extrudována a Insetována

   1. Poté jim byl přidán keyframe na všechny osy rotace a v grafovém
      editoru v pravém menu pod modifiers byla na každou osu přidána
      Built-In Function Sine s různými Amplitudami a Offsety, aby měly
      zdánlivě „náhodnou” rotaci po celou dobu animace

6. Portál na konci silnice je velmi placatý válec s ozdobně Extrudovaným
   a Insetovaným pláštěm

   1. Seshora a zespoda má Voronoi Texture nodu obarvenou s pomocí Color
      Rampy
   2. Poté má připojen Mapping na svůj Vector, aby mohla být v Mapping
      nodě animovaná Rotace, která způsobí pohyb naší textury
   3. Nezapomeňte u Mapping Nody použít Texture Coordinate nodu

7. Auto má na sobě stejný Wireframe Modifier jako síť. Poté jsem udělal
   dvojitý loop cut, škáloval vertikálně dolů krajní stěny, a tím máme
   zevrubný tvar. Poté si jej můžete vyzdobit jak moc nebo jak málo se
   vám líbí

   1. Na auto byl přidán Omezovač Follow Path, nastaven na cestu
      z kroku 3. Přidal jsem několik málo Keyframe na rotaci, aby byla
      hezčí v té zatáčce a skutečně tam byl pocit rychlosti

8. Pokud chcete, můžete dále experimentovat a přidělat kameru například
   na auto. Zde se mi nejvíce osvědčil Limit Distance Modifier
9. Můžete zkusit přidat jakousi mlhu s pomocí kostky, která svým obsahem
   zabírá celou scénu a má Volume Shader

** Jednoduchá krajina z výšky

1.  přidejte Mesh > Plane objekt
2.  přidejte Light > Sun
3.  posuňte Slunce na pozici [2;2;2]

    1. může mít zářivost okolo 20

4.  přidejte Ploše materiál
5.  přidejte Vlnovou Texturu [Wave Texture]

    1. s nastavením [1;79.2;11.1;1]

6.  přidejte druhou Vlnovou Texturu

    1. nastavení [47.2;78.3;16;7.4]

7.  spojte výstup Barvy do Matematické nody

    1. nastavení, minimum
    2. tuto nodu napojte na Displacement

8.  přidejte druhý Principled BSDF

    1. prudce zvyšte u obou Kovovost [Metallic]

9.  původní Principled nastavte do modra

    1. a snižte mu Hrubost [Roughness] asi na 0.3

10. druhý nastavte do zelena
11. barvu Textury z kroku 5 napojte na hrubost druhého Shaderu
12. přidejte Mix Shader Nodu, jejímž faktorem je barva z Textury z kroku
    5 a sčítá naše dva shadery

A vznikne nám takováto pěkná texturka, mapka.

** Káva a Svačina

#+begin_quote
  Poznámky: Render Engine -- Cycles, Textury Přebrány z cc0Textures.com
  od (Demes, 2019)
#+end_quote

1. deska stolu je jednoduchá plane s materiálem z image nod z volně
   stažitelné textury o třech částech - tedy textura, normál mapa a
   dislokační mapa
2. pro talíře je ideální Subsurface Modifiier přidán na velmi široký a
   nízký válec se zvednutými okraji, případně extrudovaný střed dolů
3. šálek je další Subsurface Modifier s tím, že ucho je válec, jehož
   konce byly střídavě točeny a Extrudovány, dokud neměl správný tvar
4. nejlepší výsledky u objektů, jenž mají být kapaliny uvnitř nádob,
   mám, když Shell objektu je mezi vnitřní a vnější stěnou nádoby
5. pěna má aplikovaný tupý Proporční Editace > Random nebo Displace pro
   ten jakýsi pěnovitý tvar. Poté je dobré opět proporční editací snížit
   střed s širokým rozsahem a se sníženým opět zvednout. To vytvoří
   takový ten tvarový artefakt jejího tvoření

   1. posyp na pěně je jednoduchý Particle Systém, který odkazuje na
      objekt malé hnědé kuličky. Aplikován je na několik středových
      vertexů

6. donut je klasický tórus, trocha Displace > Noise pro nerovný povrch

   1. s polevou je několik možností. Navrhuji zkopírovat vrchní polovinu
      vertexů donutu a aplikovat na ně Solidify a Bevel modifier
      s vysokou kvalitou
   2. posyp je další particle systém, tentokrát odkazující na skupinku
      různobarevných válců

7. v neposlední řadě, nezapomeňme někam pěkně umístit slunce

** Metro

#+begin_quote
  Poznámky: Render Engine -- Cycles, Textury Přebrány z cc0Textures.com
  od (Demes, 2019) a (Demes, 2018).
#+end_quote

1. zde jde nejvíce o aplikování textur
2. schody jsou kvádrem s Array Modifier a jednoduchou texturou
3. na nich leží jako dlažba pouze plane
4. kovové zarážky jsou ze spláclého kvádru s Loop Cut na jedné straně a
   pak Extrudovanou jednou ze vzniklých stěn
5. stěny jsou kostka, která měla dvě stěny odstraněny a poté byla
   zešikmena. Edge na jednom konci byly Extrudovány rovně, poté toto
   bylo pouze zopakováno

   1. stěny jsou s Noise Mapou na Displace, aby měly ten zrnitý tvar a
      velká Voronoi texture spojena s Color Ramp, aby utvořily ty skvrny
      zbývající oranžové barvy

6. zábradlí je ze tří skleněných válců spojeny pomocí Pipe Joints > Pipe
   Elbow z Add-onu Add Mesh: Extra Objects a válcem ve stěně
7. světla jsou válec s Emission shaderem, „drženy” z každé strany
   válcem, napojeny na větší válec, který má polovinu svých Edges pomocí
   Snapu dané na pozici stropu
8. na konci chodby je opět ze stejného Add-onu, Extras > Wall Factory

#+begin_quote
  Pomáhejte si tu s 3D kurzorem. Pokud Vám například nejde pořádně
  zarovnat k sobě zábradlí, jděte do Edit módu zvolte nějakou stěnu a
  dejte 3D kurzor to Selection a poté můžete zvolit svůj objekt a použít
  Selection to 3D kurzor. Tím se Vám dají na správné místo ve dvou osách
  a stačí je pouze posunout.
#+end_quote

* Tabulky
      ** Zkratky (bez nich se neobejdete)
         | Zkratka                | Použití                                        |
|------------------------+------------------------------------------------|
| Shift + A              | Přidat nový objekt nebo Nodu                   |
| Shift + D              | Duplikovat zvolené                             |
| A                      | Zvolit vše / zvolit nic                        |
| /                      | Schovat vše kromě zvoleného                    |
| TAB                    | Přepínání mezi módy Edit a Object              |
| Ctrl + Shift + Alt + C | Menu Originu                                   |
| Shift + S              | Menu 3D kurzoru                                |
| T                      | Otevřít/Zavřít levé menu                       |
| N                      | Otevřít/Zavřít pravé menu                      |
| E                      | Extrude                                        |
| I                      | Inset                                          |
| S                      | Škálovat                                       |
| R                      | Rotovat                                        |
| T                      | Transformovat (Přemístit)                      |
| ,                      | Zacentrovat pohled na zvolené                  |
| Ctrl + Alt + 0         | Nastavit pohled kamery na současný pohled      |
| Ctrl + Mezerník        | Maximalizovat okno                             |
| Shift + R              | Volba tažením                                  |
| Ctrl + R               | Loop Cut                                       |
| Shift + \^             | Přepnout 3D view do jakéhosi FPS módu navigace |
| Ctrl + L               | Zvolit spojené Vertexe v Edit módu             |
| 0                      | Pohled kamerou                                 |
| Číslice                | Nastavení pohledu rotací                       |
| Ctrl + Číslice         | Pohyb pohledu ze strany na stranu              |
| Shift + Číslice        | Náklon pohledu                                 |

** Slovníček Pojmů
         | Pojem             | Vysvětlení                                                                                             |
|-------------------+--------------------------------------------------------------------------------------------------------|
| RGB               | Údaj o barvě uložený jako tři separátní čísla. Hodnota červené, zelené a modré                         |
| BW                | Údaj o barvě. Jedno číslo obsahující informaci o světlosti, tedy uchovává pouze černobílou.            |
| CUDA^{®} (Nvidia) | Systém obsažen v Nvidia, grafických kartách. Umožňuje Blenderu direktně využívat danou grafickou kartu |
| Shell             | Skořápka Meshe                                                                                         |
| Volume            | Celý Mesh i s objemem                                                                                  |
| Mesh              | Body a povrchy tvořící jeden objekt                                                                    |
| Vertex            | Jeden vrchol na Mesh                                                                                   |
| Edge              | Spojnice dvou Vertexů                                                                                  |
| Face              | Povrch mezi alespoň třemi Vertexy                                                                      |
| Wireframe         | Mesh bez Face, jenom Edge a Vertexy                                                                    |

** Materiály
         Tady je několik málo Materiálů a jak je nastavit. Je zde klasický
povrchový materiál, jeden objemový materiál a složitěji matematický
definovaný Texturový materiál. Abyste měli trochu lepší představu, jak
se postupuje při vytváření takového materiálu.

| Název           | Nastavení | Náhled                     |
|-----------------+-----------+----------------------------|
| #+begin_quote   |           |  |
[[file:]]
|
|   Porcelán      |           |                            |
| #+end_quote     |           |                            |
| #+begin_quote   |           |                            |
|   Mlha          |           |                            |
| #+end_quote     |           |                            |
| #+begin_quote   |           |                            |
|   Rozbitá stěna |           |                            |
| #+end_quote     |           |                            |

* Užitečné odkazy
      ** Tutoriály
         BlenderGuru.com

CGCookie.com

Youtube -- Ducky 3D

** Info
         Docs.blender.org

** Zdroje
         Poliigon.com - textury

Textures.com - textury

Cc0textures.com - textury, s volnou licencí

SketchFab.com - 3D modely, jasně evidované licence, obsahuje i volné
licence

CGTrader.com - 3D modely

OpenGameArt.org - 3D modely, jasně evidované licence, obsahuje i volné
licence

* Závěr
      Již když jsem tuto práci psal, dostal jsem dost žádostí od lidí, zda si
ji mohou přečíst nebo alespoň poznámky ohledně toho, že Blender už
neúspěšně zkoušeli. To mi často dodávalo chuť ji dodělat a pocit, že
bude mít smysl. Myslím, že až se zvýší množství lidí, kteří si ji
přečetlo, zvýší se šance, že se objeví kvalitní a produktivní zpětná
vazba, která práci bude nápomocná k jejímu vylepšení nebo rozšíření.
Pokud by se uchytila a začala žít vlastním životem, byl by to nejvyšší
stupeň úspěchu. Pevně doufám, že dopomůže mnohým k tomu začít se
pohybovat alespoň mírně v této oblasti.

* Bibliografie
[fn:BLENDER]*2019.* Blender. 2019.


[fn:WIKI]*Blender (software), Wikipedia. n. d..* Blender
(software). /Wikipedia./ [Online] n. d..
n. d. n. d. https://en.wikipedia.org/wiki/Blender_(software).


*Cddwumich. 2011.*
Wikiskripta. /File:Refractive_index_pic.png./ [Online] 2. 4 2011.
https://www.wikiskripta.eu/w/Index_lomu_sv%C4%9Btla#/media/File:Refractive_index_pic.png.


*Demes, Lennart. 2019.* Planks #17. /CC0 Textures./ [Online]
StruffelProductions, 22. 8 2019.
https://cc0textures.com/view?tex=Planks17.


*---. 2018.* Tactile Paving
#03. /CC0 Textures./ [Online] StruffelProductions, 6. 10 2018.
https://cc0textures.com/view?tex=TactilePaving03.


*---. 2019.* Tiles #36.
/CC0 Textures./ [Online] StruffelProductions, 9. 3 2019.
https://cc0textures.com/view?tex=Tiles36.


*E01. 2008.* File:London bus
and telephone box on Haymarket.jpg. /Wikipedia./ [Online] 8. 2 2008.
https://commons.wikimedia.org/wiki/File:London_bus_and_telephone_box_on_Haymarket.jpg.


[fn:FAILES]*Failes, Ian. 2016.* MovieMaker. /Building the World of Warcraft: An In-Depth
Conversation With Visual Effects Supervisor Bill Westenhofer./
[Online] 22. 6 2016.
https://www.moviemaker.com/creating-warcraft-interview-visual-effects-supervisor-bill-westenhofer/.


*gandalf3. 2015.*
What is the meaning of the color of the node sockets in the node editor?
/StackExchange: Blender./ [Online] 2015.
https://blender.stackexchange.com/questions/33915/what-is-the-meaning-of-the-color-of-the-node-sockets-in-the-node-editor.


*Herzog, Julian. 2013.* File:Normal map example - Map.png. /Wikimedia: Commons./
[Online] 8. 4 2013.
https://commons.wikimedia.org/wiki/File:Normal_map_example_-_Map.png.


*Inductiveload. 2008.*
Suzanne.svg. /Wikimedia./ [Online] 2008.
https://commons.wikimedia.org/wiki/ File: Suzanne.svg


[fn:KARON]*Karon, Pavla. 2017.* CGCookie. /Max Puliero: "I Use Blender Because It's
Powerful, Not Because It's Free"./ [Online] 19. 9 2017.
https://cgcookie.com/articles/max-puliero.


*Kuiper, Pieter. 2008.*
OrthoPerspective.svg. /Wikimedia./ [Online] 22. 11 2008.
https://commons.wikimedia.org/wiki/ File: OrthoPerspective.svg


[fn:ROOSENDAAL]*Maanders, William. 2008.* File:Ton Roosendaal on Big Buck Bunny premiere by
William Maanders 2008.jpg. /Wikimedia./ [Online] 2008.
https://commons.wikimedia.org/wiki/File:Ton_Roosendaal_on_Big_Buck_Bunny_premiere_by_William_Maanders_2008.jpg.


*2020.*
Microsoft Word. místo neznámé : Microsoft
Corporation, 2020.


[fn:NETFLIX]*Netflix. 2018.* Netflix. /Next Gen./ [Online] 2018.
https://www.netflix.com/cz-en/title/80988892.


*Nvidia.* About CUDA.
/Nvidia Developer./ [Online]
developer.nvidia.com/about-cuda.


*PlayCanvas.* User Manual: Ambient
Occlusion. /PlayCanvas./ [Online]
https://developer.playcanvas.com/en/user-manual/graphics/lighting/ambient-occlusion/.*Rensselaer. 1998.


[fn:MAN]*Rensselaer. /BlenderManual./ [Online] 1998.
http://www.rpi.edu/dept/acm/packages/blender/man/manual_1.02/man/manual02.1a.html.*Ubisoft. 2019.


[fn:UBISOFT]*Ubisoft News. /Ubisoft Joins Blender Development Fund to Support Open
Source Animation./ [Online] 22. 6 2019.
https://news.ubisoft.com/en-us/article/1Fse1XyXzj76UJ1gKFohbz/ubisoft-joins-blender-development-fund-to-support-open-source-animation.


[fn:VELDHUIZEN]*Veldhuizen, Bart. 2018.* BlenderNation. /"Next Gen" - Blender Production by Tangent
Animation soon on Netflix!/ [Online] 20. Srpen 2018.
https://www.blendernation.com/2018/08/20/next-gen-blender-production-by-tangent-animation-soon-on-netflix/.
